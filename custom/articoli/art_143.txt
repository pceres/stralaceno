Autore::Gazzetta.it
Titolo::L'esercizio fisico batte l'insonnia
--- Begin body ---
<br>
<b> Negli Usa i disturbi del sonno sono una delle pi&ugrave; gravi minacce alla salute, seconda solo al tabagismo e obesit&agrave;, con ben 40 milioni di persone che ne soffrono. In Italia sarebbero 12 milioni. Cosa fare per risolvere il problema </b> <br> <br>
La World association of sleep medicine stima che la mancanza di riposo influisca sulla qualit&agrave; della vita della popolazione mondiale per il 45%. Negli States, secondo la National Commission on Sleep Disorder Research, i disturbi del sonno sono una delle pi&ugrave; gravi minacce alla salute, seconda solo al tabagismo e obesit&agrave;, con ben 40 milioni di persone che soffrono di insonnia, mentre altri 30 milioni riposano male. E cos&igrave; non c’&egrave; da meravigliarsi se, secondo una ricerca condotta dal Values Institute di DGWB, ente di ricerca socio-scientifico di Sant'Anna in California, finalizzata a identificare tra i cittadini americani i trend 2012 nel campo del benessere, il buon sonno risulta tra le prime cinque priorit&agrave; di salute. 
<br>
<b>
<br>
<div align="center">
<img id="" src="%file_root%custom/album/varie/Autunno.jpg" alt="" border="0" width="460">
</div><br>
CAUSE </b>— Le cause di una simile pandemia sono da identificarsi nei ritmi di vita spesso insostenibili, in un’alimentazione sempre pi&ugrave; sbilanciata e nella sedentariet&agrave;; stili di vita che, se cronicizzati, provocano tra l’altro serie patologie come ipertensione, sovrappeso, depressione, abbassamento delle difese immunitarie, disturbi cardiocircolatori e respiratori. 
<br> <br>
<b>
L’INSONNIA IN ITALIA </b>— Nel Bel Paese non va molto meglio con 12 milioni di connazionali, praticamente un quinto, a contare le pecore. Basti pensare che l’insonnia pesa sulle casse dello Stato l’equivalente dell’1% del PIL, perché dopo una notte in bianco spesso si decide di non andare a lavoro, oppure si svolge il proprio compito con distrazione e difficolt&agrave;.
<br> <br>
<b>
DIETA </b>— E se sino a qualche tempo fa il problema era affrontato in maniera inadeguata, attribuendolo semplicemente allo stress quotidiano o a passeggere preoccupazioni, ora, come gi&agrave; sta avvenendo oltreoceano, a causa proprio delle ripercussioni immediate sulla qualit&agrave; della vita, si &egrave; diffusa la percezione che il buon sonno dipenda anche e soprattutto dallo stato di salute e, di conseguenza, si cercano soluzioni che vadano oltre l’autoprescrizione di sonniferi o ansiolitici. Una dieta che preveda un pasto serale leggero, ricco di carboidrati e povero di proteine e grassi, poco vino, niente superalcolici (l’alcol induce un facile addormentamento, ma alimenta i tanti microrisvegli, nocivi quanto l’insonnia); un’attivit&agrave; fisica che permetta di rilassarsi e contrastare lo stress accumulato nell’arco della giornata e agisca sulle altre tre principali cause scatenanti la cattiva qualit&agrave; del sonno: l’aumento di peso (causa soprattutto delle apnee ostruttive), la cattiva funzionalit&agrave; cardiorspiratoria e, grazie al rilascio delle endorfine, la depressione. 
<br> <br>
<b>
QUANDO, QUALE E QUANTO ESERCIZIO FARE </b>— Per ottenere dei benefici si consiglia un’attivit&agrave; fisica praticata con regolarit&agrave; e costanza, almeno tre volte alla settimana per minimo trenta minuti. L’esercizio ideale &egrave; quello aerobico, ad esempio corsa, bici, nuoto, eseguito ad un’intensit&agrave; media. Allenarsi fa sempre bene, ma &egrave; meglio evitare le ore serali, in quanto l'attivit&agrave; fisica pu&ograve; causare un'elevazione della temperatura corporea, ritardando cos&igrave; la fase di addormentamento che, da ricerche cronobiologiche, trova il suo migliore momento con l'inizio della discesa della curva termica, che avviene attorno alle ore 22-23.
<br> <br>
<b>
GLI STUDI SULL’INSONNIA E LE SUE CONSEGUENZE </b>— Diversi studi hanno mostrato che il 75% degli insonni accusa disturbi dell’umore, il 60% si sente irritato e depresso, il 46% ha difficolt&agrave; di concentrazione e memoria. A causa della diminuzione della resistenza allo sforzo, della minore prontezza di riflessi e capacit&agrave; creativa, gli insonni, inoltre, hanno meno contatti con familiari e amici e una minore propensione alle attivit&agrave; ricreative. Ma non &egrave; tutto. Secondo uno studio inglese condotto dal professor Francesco Cappuccio della University of Warwick Medical School, eseguito su circa 470.000 persone di 8 Paesi, di et&agrave; compresa tra 7 a 25 anni, e pubblicato sulla European Heart Journal, quando si dormono meno di 6 ore a notte il rischio di sviluppare malattie cardiovascolari e di morire di infarto sale al 48%, mentre di morire di ictus del 15%. Insomma, una vera e propria bomba a orologeria per la salute.
<br> <br>
Mabel Bocchi
--- End body ---
