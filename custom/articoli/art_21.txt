Autore::Paolo Viscardi
Titolo::Divertimento, un continuo andare
--- Begin body ---
<br>
28 agosto 2009, un’altra data significativa per gli sportivi di Caposele. <br><br>
Si, l’appuntamento &egrave; tradizionale come ogni anno. Da oltre vent’anni la Stralaceno rappresenta sempre un bel modo per vivere una giornata all’insegna dello sport in modo divertente. <br>
<br>
Si &egrave; disputata la ventunesima edizione e spero che, come le prime edizioni, l’autentico spirito sportivo sia rimasto lo stesso e resti in futuro. Ovviamente si faranno altri sforzi per migliorare sempre pi&ugrave; le cose, ma &egrave; fondamentale che non cambi l’ambiente unico che offre questo evento. <br>
In totale i partecipanti a questa edizione sono stati 54, dieci in meno dello scorso anno, ma s’era avvertito nell’aria che ci sarebbe stato un piccolo calo; c’&egrave; comunque una nota positiva, si sono presentate alla partenza molte persone che mancavano da qualche anno. Altra nota positiva &egrave; stata la buona partecipazione femminile, 8 donne, una in pi&ugrave; rispetto allo scorso anno. <br>
Ma facciamo una piccolissima analisi della gara: a mia avviso la notizia pi&ugrave; clamorosa &egrave; stato il nuovo record femminile, con un tempo di 27’46’’ firmato da Annarita D’Elia, che ha battuto di oltre un minuto il precedente record di Federica Ceres. Penso che migliorare ulteriormente questo record sar&agrave; dura per chiunque, ma questo lo scopriremo nelle future edizioni. <br>
Su chi avrebbe potuto vincere la Stralaceno c’erano pochi dubbi, ormai da qualche anno Francesco Ceres si colloca sempre nelle prime due posizioni e visto che quest’anno Gelsomino Merola (vincitore in tutte le edizione nelle quali ha partecipato) ha deciso di lasciare un po’ di spazio agli altri, le probabilit&agrave; di vittoria di Francesco erano altissime, ed infatti la vittoria non gli &egrave; sfuggita.
Nella top ten ci sono state tre nuove new entry: Donato Ceres, Agostino Merino e Alfonso Rosania. Donato si &egrave; classificato terzo con un tempo di 21’10’’ ed &egrave; tornato ai suoi vecchi livelli, anzi, ha migliorato nettamente; Agostino si &egrave; classificato quinto con un tempo di 21’48’’, era la sua prima partecipazione ed &egrave; stato un esordio fantastico, a dir la verit&agrave; non avevo la pi&ugrave; pallida idea che potesse arrivare a questi livelli, &egrave; stata una grande nota positiva; infine in settima posizione troviamo Alfonso con un tempo di 22’13’’, sperava tanto di entrare a far parte dei primi dieci e c’&egrave; riuscito. <br>
Ottime prestazioni anche nelle retrovie dove c’erano concorrenti pronti a combattere con se stessi, ossia a migliorare il tempo del precedente anno o di realizzare il personale; &egrave; questo una forte motivazione per tutti i concorrenti che partecipano, ci&ograve; &egrave; e sar&agrave; lo spirito di questo evento. <br>
<br>
Adesso vorrei fare una sintetica analisi su quelli che gareggiano da pi&ugrave; anni alla Stralaceno. 
Dopo ventuno edizioni si potrebbe anche fare una piccola classifica su quelli che hanno calcato pi&ugrave; volte il tracciato di Laceno. <br>
Mi limiter&ograve; ad una piccola analisi dei decani che hanno partecipato a questa edizione. <br>
Sicuramente al top di questa classifica troviamo Nicola D’Auria ossia l’ideatore di questa gara: vanta venti partecipazioni su ventuno, peccato per l’unica assenza nel 1999, che gli impedisce il bottino pieno. <br>
Al secondo posto in questa classifica troviamo Donato Merola con le sue 16 partecipazioni (in realt&agrave; guardando la classifica partecipazioni sono 14, in quanto per 2 volte non ha portato a termine la gara ritirandosi); anche lui &egrave; entrato nella storia di questo evento per aver vinto la prima edizione della Stralaceno. <br>
In terza posizione, con 15 partecipazioni, a pari merito, troviamo Alessandro Russomanno e Gino Amendola, anche loro fedelissimi; il primo dei due gi&agrave; da diversi anni &egrave; organizzatore della gara. <br>
Con 14 partecipazioni troviamo Donato Ceres che supera di una partecipazione il sottoscritto: vorrei sottolineare che noi due siamo gli unici ad aver superato le dieci partecipazioni e fin dalla prima partecipazione non siamo mai mancati ai successivi appuntamenti; insomma deteniamo un piccolo record. <br>
Per chiudere questa classifica con 12 partecipazioni troviamo Nicola Melillo, anche lui si &egrave; dedicato con impegno a questa avventura. <br>
Molte volte ci si trova a commentare questa classifica, chiss&agrave; magari si studia un modo da parte nostra che organizziamo l’evento, di premiare queste persone come segno di gratitudine, ed a dir verit&agrave; ci sono gi&agrave; delle idee, bisognerebbe solo metterle a fuoco. <br>
Non mi resta che augurarvi una buon proseguimento sportivo cos&igrave; che possiate arrivare il prossimo anno su un buon livello, ricordate, l’obiettivo &egrave; migliorarsi sempre, non bisogna mai mollare. <br>
--- End body ---
