Autore::Corriere.it
Titolo::L'attività fisica
--- Begin body ---
<br><b>L'attivit&agrave; fisica (se non si esagera)
migliora le difese dell'organismo.</b><br><br>
Tanti i motivi per dedicarsi almeno un po' a una disciplina: uno su tutti l'azione sul sistema immunitario. <br>
<br>
L’attivit&agrave; fisica ha un'azione positiva sul sistema immunitario, che si traduce in una riduzione del rischio di malattie cardiovascolari, diabete, malattia polmonare cronico ostruttiva, cancro del colon e della mammella, demenza e depressione. Il meccanismo di fondo di questo beneficio cos&igrave; diffuso &egrave; la riduzione dello stato di infiammazione dell’organismo. Un livello cronico di infiammazione, infatti, &egrave; verosimilmente alla base di queste condizioni patologiche: la riprova &egrave; la presenza di alti livelli nell’organismo di sostanze, come l'interleuchina-6 e la proteina C-reattiva, mediatori dell'infiammazione. «L'esercizio ha un'azione antinfiammatoria e quindi, a lungo termine, un'attivit&agrave; fisica regolare pu&ograve; proteggere contro lo sviluppo di malattie croniche» dice Michael Gleeson della School of Sport, Exercise and Health Sciences della Loughborough University inglese, che con alcuni collaboratori ha pubblicato su Naturereviews/Immunology una revisione sull’argomento —. L’esercizio pu&ograve; essere usato come una forma di trattamento per migliorare i sintomi di molte di queste condizioni».
<br>
<br>
<div align="center">
<img id="" src="%file_root%custom/album/varie/Autunno.jpg" alt="" border="0" width="420">
</div><br>
«<b>Le raccomandazioni fondamentali </b>per uno stile di vita sano sono riassumibili in tre numeri: 0-5-30. Ossia, 0 sigarette, 5 porzioni di frutta o verdura fresca al giorno e 30 minuti di esercizio fisico moderato quotidiano — ricorda Alberto Mantovani, direttore scientifico dell’Istituto clinico Humanitas di Milano —. L'attivit&agrave; fisica aiuta a prevenire i tumori in modo sia diretto sia indiretto. Direttamente, perché contribuisce al buon funzionamento del sistema immunitario, mantenendo l’equilibrio tra i freni e gli acceleratori che costituiscono uno dei meccanismi di azione delle nostre difese. Indirettamente, perché l'attivit&agrave; fisica aiuta combattere il sovrappeso: il tessuto adiposo non &egrave; infatti un semplice deposito di grasso, ma &egrave; ricco di cellule immunitarie come i macrofagi, che producono mediatori dell'infiammazione, i quali svolgono un ruolo importante nello sviluppo di alcune patologie, quali il diabete dell’adulto, le malattie cardiovascolari e il cancro».
<br>
<br>
<b>C'&egrave; per&ograve; un limite di attivit&agrave; fisica</b> oltre il quale le funzioni di difesa immunitaria dell'organismo tendono a diminuire invece di aumentare. In un certo senso si pu&ograve; dire che la risposta del sistema immunitario sia bifasica: c'&egrave; un miglioramento fino a un certo livello di attivit&agrave; fisica, ma se si va oltre subentra un peggioramento. E' il fenomeno che si osserva negli atleti professionisti, che proprio a causa dei loro lunghi allenamenti risultano pi&ugrave; sensibili, ad esempio, alle infezioni delle prime vie respiratorie. «L'azione bifasica non ci sorprende, perché &egrave; intrinseca al modo di funzionare del sistema immunitario, fondato sul bilanciamento tra freni e acceleratori — commenta Mantovani —. L'immunit&agrave;, fondamentale per il funzionamento delle nostre difese, in quantit&agrave; eccessiva o nel momento sbagliato &egrave; essa stessa causa di danno. L'esempio pi&ugrave; clamoroso &egrave; lo shock settico, che porta alla morte perché scatena una risposta immunitaria violentissima e incontrollata».
<br>
<br>
<b>Ma qual &egrave; il limite oltre il quale non bisognerebbe andare? </b>«Difficile dare indicazioni quantitative, vale sempre il buon senso — dice ancora Mantovani —. I dati che mostrano una correlazione tra esercizio fisico e soppressione delle difese immunitarie si riferiscono ad atleti professionisti, dunque a persone che svolgono questo tipo di attivit&agrave; in modo intenso. Ci&ograve; non significa che chi ha la buona abitudine di andare in palestra o a correre alcune volte a settimana debba prendere tali dati come un invito a smettere. Al contrario, deve considerarli un invito a continuare con saggezza e moderazione la propria attivit&agrave; fisica». 
<br>
<br>
<b>La ricerca sta anche cercando di stabilire </b>attraverso quali fini meccanismi biologici l'inattivit&agrave; fisica aumenti il livello di infiammazione presente nell’organismo, ma certamente sono importanti l'incremento della quantit&agrave; di grasso presente nell’organismo, l'ingrossamento delle singole cellule adipose e la loro infiltrazione da parte di cellule tipiche dell'infiammazione, come i macrofagi M1 e cellule T attivate. Il tessuto grasso infiammato per la presenza di queste cellule produce le adipochine, sostanze che diffondono un'infiammazione cronica e di basso grado negli altri tessuti. Ne conseguono fenomeni molto negativi, come la resistenza all'azione dell'insulina (che favorisce il diabete), lo sviluppo di tumori, la degenerazione del tessuto nervoso e l'aterosclerosi.
--- End body ---
