Autore::Gerardo Grasso
Titolo::21<sup>a</sup> Gior.: Vallesaccarda - F. C. Caposele 0-0
--- Begin body ---
<br>
Vallesaccarda, 20 aprile 2008.
<br>
<br>
Dopo la partita non giocata contro Castel Baronia, che sar&agrave; vinta
 a tavolino, Caposele deve affrontare Vallesaccarda fuori casa. Compresa
 la partita di oggi restano da giocare 6 partite e alla F.C. Caposele
 bastano 3 vittorie per vincere il campionato. <br>
La partita odierna sulla carta potrebbe sembrare semplice ma come
 vedremo Caposele non andr&agrave; oltre il pareggio. <br>
Dopo la poca presenza da parte dei giocatori dell'F.C. agli allenamenti,
 il mister Sista schiera in campo dal primo minuto: in porta D'Elia
 Antonio; in difesa Feniello Rocco, Grasso Armando, Zarra Alessio e Grasso
 Gerardo; a centrocampo Cibellis Thomas, Cibellis Tommaso, Amendola
 Gerardo e Ceres Francesco; in attacco Monteverde Gerardo e Galdi Prezioso. <br>
La partita inizia ma il 4-4-2 schierato in campo non spinge come nelle
 partite precedenti; infatti assistiamo per tutto il corso del primo
 tempo ad una partita giocata a centrocampo, senza alcun tiro da fuori area
 da parte di entrambe le squadre, ma solo ad un paio di palle goal avute
 dal Caposele all'interno dell'area su mischia. <br>
Il primo tempo si conclude quindi sullo 0 a 0. <br>
<br>
I due allenatori negli spogliatoi  spronano i
 giocatori a spingere di pi&ugrave;, infatti nel secondo tempo la situazione di
 gioco cambia. <br>
Ad inizio ripresa entra in campo Donatiello Claudio per
 Ceres Francesco. <br>
Entrambe le squadre intensificano notevolmente la velocit&agrave; di gioco ma
 a predominare sono gli ospiti. La met&agrave; campo della
 Vallesaccarda sembra essere assediata, ma la palla non ne vuole sapere di
 entrare in rete, sebbene si ha qualche palla goal. Al 20° minuto il mister
 butta nella mischia Malanga Giuseppe per il capitano Cibellis Thomas,
 oggi non troppo in partita. <br>
Il mister comincia a preoccuparsi e inserisce intorno alla mezz'ora
 Merola Lorenzo al posto di Galdi e Cibellis Mario per Monteverde. Con i
 nuovi inserimenti vediamo i primi tiri da fuori area ma tuttavia il
 risultato finale sar&agrave; 0 a 0, risultato che non rispecchia le aspettative ma
 che comunque non &egrave; da buttare. <br>
Nella partita di oggi ci sono stati 2 grandi protagonisti: il forte
 caldo e il direttore di gara. Il caldo perch&egrave; ha causato un calo fisico
 dei giocatori, non abituati a queste temperature e l'arbitro perch&egrave;
 "totalmente incapace di arbitare". Molti i falli non dati, anche in area di
 rigore, e fuorigioco inesistenti fischiati. <br>
<br>
Con il pareggio di oggi i punti di vantaggio della capolista sulla
 seconda in classifica Vallatese scendono ad 8, tuttavia Caposele si prepara
 alle sfide decisive che seguiranno, in particolare contro Vallatese tra due
 domeniche!!!
--- End body ---
