Autore::Gerardo Grasso
Titolo::23<sup>a</sup> Giornata: F. C. Caposele - Vallatese 2-1
--- Begin body ---
<br>
Caposele, 04.05.2008
<br><br>
Dopo l'ingiusta sconfitta subita contro la Virtus Conza, Caposele
 affronta in casa la seconda in classifica, la Vallatese, squadra imbattuta da
 pi&ugrave; giornate.  <br>
I punti che distaccano la capolista dalla seconda, dai 12 di quattro
 giornate fa, sono diventati 2, sebbene con una partita in meno per
 il fatto scandaloso accaduto ad opera del Castel Baronia. <br>
La sfida di quest'oggi, stando alla classifica, si pronostica avvincente e
 molto dura;  gli spettatori caposelesi accorsi allo stadio
 Palmenta sono numerosi, non di meno quelli di Vallata.
La partita di oggi probabilmente decreter&agrave; la squadra vincitrice del
 campionato e questo avverr&agrave; su un terreno di gioco a dir poco
 spettacolare e con delle condizioni atmosferiche ottimali.
<br>
<br>
Per Caposele in campo dal primo minuto entrano: tra i pali D'Elia
 Antonio; sulla linea difensiva Feniello Rocco, Grasso Armando e Malanga
 Giuseppe; davanti alla difesa Amendola Gerardo; sulla linea di centrocampo
 Cibellis Tommaso, Merola Lorenzo e Cibellis Thomas; in attacco Cibellis
 Mario, Monteverde Gerardo e Galdi Prezioso. Il modulo adottato in
 campo quest'oggi dal mister mSista (3-1-3-3) &egrave; insolito, ma dovuto
 alla indisponibilit&agrave; di gioco di alcuni difensori.
<br>
La partita inizia e dal primo minuto i ritmi sono elevatissimi, mentre
 il tipo di gioco espresso in campo &egrave; diverso tra le due formazioni. I
 giocatori della Vallatese tendono di pi&ugrave; a spazzare la palla sugli
 attaccanti sperando negli errori della difesa avversaria, mentre Caposele
 tende a giocare la palla a terra. Questo favorisce la squadra ospite per
 i primi venti minuti in quanto riesce a chiudere l'F.C. Caposele
 nella propria met&agrave; campo. <br>
Dopo i primi venti minuti per&ograve; Caposele, continuando ad esprimere il gioco voluto dal mister, prende il sopravvento.
Dopo alcune occasioni sotto porta, non sfruttate da Cibellis
 Tommaso e Monteverde Gerardo, il centrocampista Merola lancia Cibellis
 Mario che in velocit&agrave; brucia il difensore avversario e spedisce la
 palla in rete facendo “sedere” il portiere. Da questo momento in poi la partita si
 innervosisce: vengono ammoniti vari giocatori tra cui Galdi e
 Monteverde. Il primo tempo si chiude sull'1 a 0 per i locali sempre sotto la
 spinta di Caposele che sfiora pi&ugrave; volte il raddoppio. <br>
<br>
All'ingresso degli spogliatoi la tensione &egrave; alta tra le
 due squadre che quasi sfocia in una rissa, ma per fortuna i due
 allenatori riescono a placare gli animi.
<br>
Le squadre entrano in campo con le stesse mentalit&agrave; e la
 situazione resta identica alla prima frazione di gioco. Nessuna
 sostituzione alla ripresa del gioco. Il secondo tempo si caratterizza maggiormente
 dalla mancanza di palle buttate da parte dell'F.C. Caposele e dalla
 predominanza del centrocampo caposelese su quello vallatese, soprattutto
 dopo l'ingresso in campo, al 10° minuto, di Zarra Alessio per Amendola
 Gerardo. 
 Al 20° Caposele raddoppia con Monteverde. Il centroavanti dopo
 un perfetto stop, a circa 25 metri dalla porta, si libera di 3
 avversari con un colpo di tacco e fa partire un destro potentissimo che buca il
 portiere nell'angolino basso. Lo stadio esplode e cominciano a
 sentirsi i primi cori: "SALUTATE LA CAPOLISTA". <br>
Dopo il goal entra in campo
 Donatiello Claudio al posto di Galdi Prezioso per dare maggiore spinta
 sulla sinistra. Questo avviene, ma i tiri scoccati sono calciati quasi
 tutti fuori dallo specchio della porta. <br>
Ma attenzione... la partita non &egrave; finita.
Siamo arrivati al 30° della ripresa quando, in seguito ad una caduta del
 capitano Cibellis, Vallata riparte in velocit&agrave; e dopo una serie di
 passaggi l'attaccante arriva in porta e con un gran tiro buca il portiere
 D'Elia. Negli ultimi dieci minuti di gioco si assiste ad una partita
  giocata a centrocampo, senza alcuna occasione da rete. Il mister
 Sista manda in campo Grasso Gerardo al posto di Cibellis Thomas per rafforzare la difesa e a questo punto la fascia di capitano passa a Cibellis Tommaso. La partita termina 2 a 1 per Caposele con le urla festanti dei
 vari tifosi.
<br>
<br>
Uomo della partita Cibellis Tommaso detto "il cinghiale" per le
 innumerevoli palle recuperate a centrocampo e in difesa. <br>
I giocatori della Vallatese, non essendo riusciti a portare a casa i
 tre punti cercano di portare via i palloni, mentre uscendo dal campo
 leggono vari striscioni appesi agli spalti accompagnati da una coreografia di
 palloncini bianco-verdi: <br>
- MISTER, PORTACI IN EUROPA! <br>
- PAGLIOSKA MENALI TUTTI! <br>
- MONTOLIVO? NO,MONTEVERDE! <br>
- PULCINELLA NON SOLO PIZZE... NUOVI ACQUISTI! <br>
- CON IL MISTER SISTA...SEMPRE CAPOLISTA. <br>
<br>
Caposele riacquista di nuovo un buon margine di vantaggio e si prepara al
 prossimo scontro contro Casabianchi Trevico per festeggiare la vittoria
 del campionato, sperando in un passo falso della Vallatese, altrimenti i
 festeggiamenti saranno rinviati al mercoled&igrave;, quando si effettuer&agrave; il
 recupero contro Castel Baronia.
<br>
<br>
--- End body ---
