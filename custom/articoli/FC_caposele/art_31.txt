Autore::Gerardo Grasso
Titolo::9<sup>a</sup> Gior.: F. C. Caposele - Virtus Conza 3-2
--- Begin body ---
<br>
13.01.2008. Caposele, Stadio Palmenta<br>
<br>
Siamo arrivati alla nona giornata di campionato e la F.C. Caposele ospita il Virtus Conza allo stadio Palmenta di Caposele.<br>
Caposele &egrave; prima in classifica a punteggio pieno, ma la partita non si presenta facile, anche a causa delle condizioni meteorologiche e quindi del terreno di gioco ai limiti della praticabilit&agrave;. <br><br>
 Le  previsioni diventano realt&agrave; con il fischio d’inizio; infatti la partita comincia sotto una debole pioggia, che a circa dieci minuti dal primo fischio diventa grandine e fa sospendere la partita per circa 5 minuti. La partita era iniziata senza plateali scontri, ma alla ripresa del gioco la gara cambia volto. Prezioso Galdi  al ventesimo segna con un tiro dal limite dell’area piccola con palla sulla traversa  e poi in rete, e, circa venti minuti dopo, poco prima della fine del primo tempo, viene espulso il capitano della squadra ospite per doppia ammonizione, la prima per protesta e la seconda per un fallo da dietro. <br>
Le squadre entrano negli spogliatoi con il punteggio di 1 a 0 ancora sotto una debole pioggia che ha causato un ulteriore appesantimento del campo.
<br>
 La formazione schierata dal mister Sista: Antonio D’Elia, Rocco Feniello, Armando Grasso, Alessio Zarra, Gerardo Grasso, Lorenzo Merola, Thomas Cibellis, Luca Cibellis, Mario Cibellis, Prezioso Galdi e Claudio Donatiello.
<br>
<br>
 Le squadre rientrano in campo nel secondo tempo senza aver fatto sostituzioni e con un miglioramento delle condizioni atmosferiche: la pioggia ha smesso di  cadere.
Al decimo minuto di gioco della ripresa assistiamo ad un affondo sulla destra di Luca Cibellis che, dopo un uno due con Mario Cibellis,  si accentra, ma, invece di tirare in porta, passa la palla dietro a Lorenzo Merola che, con il suo magico destro, dal limite spedisce la palla in rete. Il risultato passa sul 2 a 0. Ma attenzione la partita non &egrave; finita anche se gli ospiti sono in inferiorit&agrave; numerica.
<br>
Difatti dopo circa 5 minuti dal raddoppio, il Conza accorcia le distanze. Dopo un errore di ripartenza della F.C. Caposele, la squadra ospite attua un veloce contropiede  che viene fermato da Gerardo Grasso con un fallo al limite, che gli costa l’ammonizione. Si incarica della punizione il numero 10 che con un bel tiro a scavalcare la barriera fa goal.
<br>
A circa un quarto d’ora dalla fine entra in campo Gerardo Monteverde per Prezioso Galdi.
Poco dopo la sostituzione, su un calcio d’angolo battuto dalla destra, Thomas Cibellis con un gran colpo di testa porta il risultato sul 3 a 1.
<br>
La partita sembra chiusa ma, dopo un’ingenuit&agrave; del portiere della F.C. Caposele Antonio D’Elia, si riapre. Il portiere, infatti, cercando di perdere tempo con palla a terra in area, si fa togliere il  pallone dall’attaccante che segna il 3 a 2. Negli ultimi dieci minuti entra in campo Giuseppe Cetrulo al posto di Claudio Donatiello.
<br>
Il risultato finale sar&agrave; questo, ma la squadra locale soffrir&agrave; fino alla fine per un forsennato pressing della squadra ospite, che cercher&agrave; in tutti i modi di portare il risultato in parita.
<br>
<br>
Molte le proteste in campo del Virtus Conza, che recrimina per un presunto rigore non concesso per un contatto tra l’attaccante con Armando Grasso. <br>
L’arbitraggio della partita &egrave; stato pessimo, poco autorevole e molto disomogeneo nell’assegnare i falli; pochi quelli chiamati a favore di Caposele.
<br>
Nonostante le difficolt&agrave;, la F.C. Caposele rimane ancora a punteggio pieno e si proietta verso la prossima impegnativa trasferta contro la Vallatese.
--- End body ---
