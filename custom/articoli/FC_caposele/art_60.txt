Autore::Tommaso Cibellis
Titolo::29a Gior.:FC Caposele-Aquilonia 7-1
--- Begin body ---
<br>
<i>Caposele, 07 giugno 2009</i><br><br>
Vittoria storica della squadra allenata da mister Corona non solo per l’ampio margine ma soprattutto perché giunta contro Aquilonia che due anni fa soffi&ograve; all’ultima giornata la promozione in Seconda Categoria proprio ai danni della nostra squadra.
<br>
<br>
In una bella giornata di sole su un campo di calcio che merita ben altri palcoscenici si sono affrontate le due squadre. Il Caposele veniva schierato il collaudato 4-4-2 con in porta Sista, in difesa Armando Grasso, Giuseppe Liloia, Giuseppe Malanga e Rocco Feniello; a centrocampo sulle fasce Mario Cibellis e Gerardo Grasso mentre Tommaso Cibellis e Carlo D’Alessio occupavano la posizione centrale. In attacco Gerardo Monteverde e Thomas Cibellis. 
<br>
La partita inizia subito bene con i locali che per&ograve; non sfruttano ben tre palle goal nei primi dieci minuti cosicch&egrave; la legge del calcio entra in gioco, facendo passare gli ospiti al 15’ grazie ad una punizione dal limite e alla indecisione evidente del sempre bravo Sista. Ma l’F.C. Caposele non si scoraggia e in cinque minuti una doppietta del sempre verde Thomas ristabilisce le gerarchie grazie alla preziosa collaborazione di Carlo D’Alessio e Rocco Feniello. Al 30’ espulsione di Monteverde che si fa notare per un brutto fallo di reazione e gara che si mette male per i biancoazzurri. In realt&agrave; l’espulsione non fa che accrescere la tenacia del Caposele che porta a tre le marcature grazie ad una perfetta azione personale di Mario Cibellis che offre su un piatto d’argento la palla del goal a Gerardo Grasso.
<br><br>
Nel secondo tempo (entrano Alessio Zarra e Valentino Malanga al posto di D’Alessio e Grasso Gerardo) il  copione non cambia e ancora Mario serve a Thomas che deve solo spingere in rete la palla del 4 a 1. Fioccano le occasioni per i locali la cui difesa affidata ad Armando e Liloia non concede praticamente nulla. Il 5 a 1 &egrave; dovuto ad un rigore la cui esecuzione di Thomas &egrave; semplicemente perfetta. I nostri continuano ad infierire sulla rivale storica e al 20’ Tommaso Cibellis regala la sesta rete con un tiro dal limite che, deviato, si insacca all’incrocio. Al 30’ &egrave; Rocco Feniello a vedere il portiere fuori dai palli e con un pallonetto fissa il risultato finale. 
<br>Aquilonia inesistente pur con un uomo in pi&ugrave; per quasi tutta la partita. 
<br><br>
Alla F.C. Caposele il ringraziamento per una stagione che nonostante varie tribolazioni sta regalando nel finale gioia e soddisfazione. Il rammarico &egrave; quello di aver trovato troppo tardi la combinazione del successo e di aver perso anche in casa punti preziosi con i quali la classifica sarebbe stata sicuramente pi&ugrave; felice.  Forza Ragazzi divertiamoci ancora…
<br>
--- End body ---
