Autore::Tommaso Cibellis
Titolo::5<sup>a</sup> Gior.: Lupi Trevico - F. C. Caposele 1-3
--- Begin body ---
<br><i>Lupi Trevico s'inchina a Tommaso Cibellis</i><br><br>
 
Carife, 9 dicembre 2007. <br>Partita importante quella che vede affrontarsi quelli di Lupi Trevico e l’F.C. Caposele.<br> Gli ospiti scendono in campo con un solido 4-4-2 formato dalla solita linea difensiva data da Zarra, Grasso, Feniello e Malanga; a centrocampo Thomas, Merola, Mario e Gerardo Amendola; in attacco l’inedita coppia Lele-Luca Cibellis. <br> I biancoazzurri di Caposele si mettono subito in evidenza con delle conclusioni di Lele e con delle incursioni di Luca ma i padroni di casa dimostrano ai primi della classe che non si tratter&agrave; della solita partita e che non saranno la vittima sacrificale della giornata rendendosi pi&ugrave; che pericolosi in tre o quattro circostanze. <br>I nostri non sono molto in giornata complice anche la condizione atmosferica ed un terreno di gioco non al meglio per cui subiscono un po’ il gioco della squadra locale che arriva con troppa facilit&agrave; nella zona presidiata da D’Elia. <br>A sbloccare il risultato ci pensa per&ograve; Alessio Zarra che sugli sviluppi di una punizione di Merola si trova a tu per tu con il portiere avversario trafiggendolo con un secco diagonale. <br> Da segnalare ancora le ottime incursioni di Luca e Mario che sulla fascia destra hanno l’assoluto controllo del gioco. <br><br> La ripresa si apre subito con la seconda marcatura, frutto di un esemplare scambio tra Luca e Mario il quale di piatto destro piazza la palla nell’angolo pi&ugrave; lontano. <br>Entrano quindi Cetrulo e Tommaso per Amendola e Luca, ma all’improvviso la partita si riapre a causa di una dormita generale da parte di centrocampisti e difensori e l’attaccante di casa solo davanti a D’Elia segna il suo nome sul tabellino dei marcatori. <br>Al 35’ la partita dunque si riapre e sugli sviluppi di una punizione dal limite da parte dei Lupi Trevico accade l’impossibile: la palla si stampa sulla traversa e l’attaccante colpisce di testa ma mentre la palla sta per attraversare la linea di porta &egrave; proprio Antonio ad evitare il pareggio andando a parare con un impetuoso stacco di reni e rimediando forse alla figuraccia di qualche minuto prima; gli avversari segnano ma il gol &egrave; giustamente annullato per una evidente carica sul nostro portiere…<br>Partita dunque pi&ugrave; che viva ma al 40’ Tommaso si inventa un’azione delle sue: ruba palla a centrocampo e approfitta dell’autostrada apertasi tra la difesa avversaria, a tu per tu con il portiere lo dribbla e insacca per la rete che chiude definitivamente i conti, 3 a 1 e tutti a stringere la mano all’avversario, probabile seconda forza del campionato. <br> Alla fine della quinta giornata sono gi&agrave; 5 i punti che separano il Caposele dalla seconda in classifica... <br>  Da segnalare anche la buona prestazione del direttore di gara: giusta anche la sua decisione di ammonire Cetrulo per  una entrata non molto ortodossa. <br>
 
                                                                                                                       
--- End body ---
