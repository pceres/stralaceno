Autore::Gazzetta.it
Titolo::Mal di milza, che fastidio.
--- Begin body ---
<br>
Ne soffrono i giovani e i runner che hanno pochi chilometri nelle gambe. Un buon riscaldamento pu&ograve; essere d'aiuto e non serve aumentare il percorso pi&ugrave; del 20%
<br>
Il mal di milza &egrave; il disturbo tipico del runner che ha nelle gambe pochissimi chilometri. Il principiante pu&ograve; condividere questo fastidioso dolore anche con i ragazzini che non si sono ancora del tutto sviluppati o con chi rientra in attivit&agrave;, come per esempio dopo un infortunio, dopo un lungo periodo di riposo. Cos&igrave; mentre il dolore dalla parte destra pu&ograve; colpire chiunque, giovane o meno, sportivo o sedentario, quello a sinistra &egrave; talmente classico in chi non ha una sufficiente preparazione da essere ritenuto patologico solo e unicamente quando si presenta in atleti allenati. La scienza non &egrave; ancora riuscita a individuare la causa specifica che lo innesca, quindi a oggi si possono fare solo delle ipotesi pi&ugrave; o meno credibili. <br>
<br>
<div align="center">
<img id="" src="%file_root%custom/album/varie/corsa1.jpg" alt="" border="0" width="500">
</div><br>
LE CAUSE - Quella che va per la maggiore, seppure, come vedremo, &egrave; in gran parte contraddetta dalle pi&ugrave; basilari nozioni di fisiologia sportiva, vuole che l’origine della fitta derivi da una sorta di spasmo della muscolatura liscia che riveste la parete della milza, al fine di immettere pi&ugrave; globuli rossi in circolo, i derivati cellulari che si occupano del trasporto dell’ossigeno in tutto l’organismo. Come saprete, infatti, quest’organo, non solo distrugge insieme al fegato i globuli rossi vecchi (emolisi), riciclando in questo modo sempre sangue nuovo, ma &egrave; anche il pi&ugrave; imponente ‘deposito di riserva’ dei nostri globuli ‘giovani’ che inserisce nel circolo sanguigno in casi di necessit&agrave;, come per esempio pu&ograve; avvenire nelle emorragie, in intossicazioni varie, quando si sta soffocando, ma anche durante sforzi di tipo aerobico, come &egrave; per l’appunto la corsa, molto molto intensi. In tal modo pu&ograve; cos&igrave; soddisfare l’accresciuto fabbisogno di ossigeno dei muscoli. Ma, come abbiamo visto, non &egrave; questo il nostro caso, dal momento che questa fitta dolorosa colpisce i principianti che raramente raggiungono una situazione di ipossia (mancanza di ossigeno). E se fosse realmente cos&igrave;, perché la milza non dovrebbe darsi da fare, procurando lo stesso spasmo, anche con il corridore allenato che, semmai, lui s&igrave;, avrebbe bisogno in qualche momento di qualche globulo rosso in pi&ugrave;? L’altra ipotesi, forse meno suggestiva, ma pi&ugrave; veritiera, vedrebbe coinvolto il diaframma che, poco avvezzo a certi ritmi respiratori, si affaticherebbe procurando la fitta dolorosa.
<br>
<br>
CHE FARE? — Quale che sia la causa, se il male alla milza si verifica durante l’attivit&agrave; sportiva non bisogna allarmarsi. Si tratta, come abbiamo visto, di un sintomo praticamente fisiologico che via via diminuisce con lo stato di forma. Detto ci&ograve;, per evitarlo occorre dedicare al riscaldamento almeno una decina di minuti e respirare correttamente. Forzare gli atti respiratori, sia in espirazione che inspirazione, come fanno molti atleti alle prime armi, non porta alcun beneficio, anzi, non fa altro che peggiorare la situazione a causa della compressione dei polmoni contro milza e fegato. La respirazione deve essere assolutamente naturale. Allenatevi coerentemente con il vostro livello di forma e procedete in modo graduale. Non aumentate il percorso di seduta in seduta pi&ugrave; del 20%. Esempio: se oggi avete corso per un chilometro, domani non dovrete percorrere pi&ugrave; di milleduecento metri. Se nonostante queste precauzioni il dolore si presenta lo stesso, continuate pure a correre rallentando, sempre che lo spasmo sia accettabile, viceversa, camminate per qualche minuto, ma non fermatevi del tutto. <br><br>
Mabel Bocchi 
--- End body ---
