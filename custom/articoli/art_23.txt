Autore::Gerardo Notaro
Titolo::La Stralaceno 2010
--- Begin body ---
<br>
In un’insolita cornice domenicale la Stralaceno ha mantenuto le attese di chi si aspettava un sano ed agonistico pomeriggio di vero sport. I cinquantuno partecipanti hanno dato il meglio per non deludere se stessi e i tanti spettatori che li hanno seguiti con una trepidazione degna di una maratona olimpica. Tutti si sono impegnati al massimo, tanti hanno ottenuto risultati soddisfacenti, qualcuno ha vinto la sua sfida, qualcuno c’&egrave; andato vicino, qualche altro &egrave; rimasto deluso. Il bello dello Stralaceno &egrave; che ognuno ha un suo obiettivo, fosse anche essere il pi&ugrave; elegante in gara, ognuno lotta per qualcosa e gli spettatori colgono questo aspetto ed incitano, diventando anch’essi parte della corsa, una componente certo meno esausta e poco sudata, ma pur sempre in simbiosi con gli atleti con cui condividono le gioie e d i dolori all’arrivo. 
<br>
<p>&nbsp;
<div align="center">
<img id="Stralaceno_2010" src="%file_root%custom/album/2010/ST10_4.jpg" alt="" border="0" width="400">
</div><br>
Vabb&egrave;…. stronchiamo sul nascere questi vaneggiamenti socio-sportivi e passiamo ad analizzare il lato prettamente agonistico della tenzone. 
<br>
I bookmakers locali non avevano avuto dubbi alla vigilia  nell’indicare i tre che sarebbero saliti sul podio, vale a dire Donato Ceres, Gelsomino Merola e Gianfranco Di Vincenzo, ma l’ordine con cui sarebbero giunti al traguardo era una totale incognita. Alla partenza Gianfranco &egrave; andato via in solitaria staccando i due rivali di venti secondi gi&agrave; al primo chilometro. I due inseguitori hanno ricucito pazientemente lo strappo fino ad effettuare uno spettacolare sorpasso contemporaneo a met&agrave; gara. La corsa &egrave; sembrata a quel punto trasformarsi in un grandioso duello tra Gelsomino e Donato ma l’illusione &egrave; durata poco perché poco, oltre il terzo chilometro, quest’ultimo si &egrave; staccato e si &egrave; involato solitario verso la gloria. 
<br>
Alla fine il trionfatore assoluto &egrave; stato dunque Donato Ceres, capace di riprendersi il gradino pi&ugrave; alto del podio dopo ben undici anni. Lo ha fatto al termine di una gara esemplare sotto il profilo tecnico e chiarificatrice di uno stato di forma  invidiabile, una condizione fisica raggiunta in due anni di sano e metodico allenamento. Solitamente le prestazioni di un atleta presentano un andamento a parabola, si inizia a migliorare, si raggiunge un apice e poi si imbocca la fase discendente, vuoi per scadimento fisico, vuoi perché gli impegni della vita non ti permettono di allenarti con la costanza di un ragazzino. Donato ha voluto aggiungere una nuova fase al suo grafico delle prestazioni, dopo il momento discendente ha imboccato una bella retta in rapida ascesa che lo ha proiettato ben oltre le sue gi&agrave; eccellenti performance del periodo della prima affermazione a Laceno, uno slancio verso l’alto che gli ha fatto contemporaneamente vincere la corsa, stabilire il secondo crono di sempre e diventare il primo a battere Gelsomino Merola. Ci sono infatti voluti venti lunghi anni per vedere qualcuno scalzare il re della Stralaceno dal suo trono inattaccabile ed &egrave; giunta l’ora, nel momento della prima sconfitta, di tributare un degno applauso a questo incredibile atleta. In passato, quando in pratica era l’unico a praticare seriamente il podismo in paese, era opinione diffusa che le sue performance fossero normali per chi si allenava seriamente per la corsa. Quando, grazie all’ARS, la gente ha messo le scarpe da ginnastica ed ha iniziato ad allenarsi ci si &egrave; resi conto di quanto valesse davvero Gelsomino, di come quel suo 18.47 dell’edizione del 1995 fosse qualcosa di irraggiungibile. Onore dunque  al grande Gelsomino Merola che quest’anno non ha vinto ma che, ne siamo certi, si prender&agrave; ancora belle soddisfazioni nei prossimi anni. Grande prestazione, come sempre, anche per Gianfranco di Vincenzo che ha tentato il colpo grosso andando via come un razzo alla partenza e continuando nella sua folle corsa solitaria fino al terzo chilometro quando i pi&ugrave; esperti, e tatticamente avveduti, avversari lo hanno ripreso e staccato. Molti ritengono che se Gianfranco si desse esclusivamente alla corsa, per le doti fisiche naturali che possiede, potrebbe fare prestazioni straordinarie a Laceno. Io ritengo che non potremo mai verificarlo perché mai e poi mai Sir Di Vincenzo abbandoner&agrave; l’amato pallone per darsi esclusivamente al podismo! 
<br>
<p>&nbsp;
<div align="center">
<img id="Stralaceno_2010" src="%file_root%custom/album/2010/ST10_3.jpg" alt="" border="0" width="400">
</div><br><br>
Dopo aver tributato il giusto omaggio agli atleti della zona medaglie (virtuali perché a Laceno si corre solo per la gloria e la storia!) &egrave; doveroso sottolineare le performance di altri partecipanti che si sono particolarmente distinti. Premetto, ovviamente, che non essendo la corsa uno sport sottoposto a giuria, come i tuffi o la ginnastica o il nuoto sincronizzato, esiste una discriminante insindacabile per stilare una graduatoria di merito e quella, ovviamente, &egrave; la classifica finale d’arrivo. Non c’&egrave; nessun dubbio, ad esempio, che il settimo sia stato, come valore assoluto, migliore dell’ottavo classificato, cos&igrave; com’&egrave; certo che l’ultimo sia stato il peggiore. Ma esistono nello sport anche prestazioni non misurabili col mero riscontro cronometrico o con l’ordine d’arrivo ed a volte il solo fatto di partecipare, magari dopo travagliate vicissitudini fisiche, &egrave; gi&agrave; di per se una vittoria. 
E andiamo dunque a menzionare qualcuno degli atleti che pi&ugrave; si &egrave; distinto. Non dimentichiamoci, in primis, che da dieci anni a questa parte esiste anche, di fatto, una gara femminile e quindi come possiamo non citare la vincitrice? Annarita D’Elia &egrave; giunta ampiamente prima delle donne per il secondo anno consecutivo, migliorando il record femminile di quindici secondi ed ho l’impressione che i suoi riscontri cronometrici potrebbero diventare per le donne irraggiungibili come il crono-record di Gelsomino Merola per gli uomini. Tornando ai maschietti e scorrendo dall’alto in basso la classifica balza subito agli occhi la grande performance del quarto classificato Giuseppe Cetrulo, che &egrave; tornato alla gara dopo sette anni ed ha migliorato un personale datato 2001. Alle spalle di Giuseppe hanno tagliato il traguardo ben sette partecipanti in un arco di meno di trenta secondi. Ad un riscontro cronometrico molto simile non corrispondono sicuramente le stesse soddisfazioni personali (a conferma del discorso precedente sulla valore soggettivo e non solo oggettivo dei risultati sportivi). <br>
Autori di grande performance ma lontani dal proprio record personale Gerardo Martino, che si &egrave; dimostrato un atleta naturale ma non aveva decisamente l’allenamento per avvicinarsi alle sue prestazioni di pochi anni fa, Alessandro Russomanno, confermatosi miglior podista over trenta dopo Gelsomino Merola, e Alfonso Rosania, che sar&agrave; pure un po’ peggiorato ma in compenso si &egrave; messo alle spalle tutti quelli a cui lo aveva promesso alla vigilia! A Laceno solitamente si migliora o si peggiora, non ci sono vie di mezzo, ma Alessio Zarra ha trovato il modo di passare alla storia diventando il primo in assoluto a “pareggiare” il proprio record personale. Un secondo dietro, con un ottimo 23.12 sono giunti appaiati i giovanissimi Gerardo Aiello, alla prima  partecipazione ufficiale dopo sei partecipazione al di sotto del limite di et&agrave;, ed Antonio Nesta che ha subito fatto meglio di qualche secondo rispetto all’atletico padre Rocco, tanto per far capire chi &egrave; adesso lo sportivo numero in famiglia. Una delle grandi sorprese della giornata &egrave; stato Francesco Spatola da cui nessuno, probabilmente manco lui stesso, si aspettava quello splendido 23.22. A seguire Donatello Cirillo che, pur mancando il personale per la prima volta dopo cinque anni, si &egrave; confermato a grandi livelli, e Gelsomino Merola’ 89, primo classificato,come ogni anno, tra quelli che l’ultima volta che sono andati a correre era la Stralaceno dell’anno precedente! <br>
<br>
Ora, essendo giunti scorrendo l’ordine di arrivo al sottoscritto, il galateo imporrebbe di fermarmi qui nell’analisi delle performance podistiche. Manco &egrave; giusto per&ograve; non citare uno che per la sesta partecipazione di fila si migliora , che batte un fratello ed un amico che lo avevano inopinatamente sfidato, che a trentasei anni ha ancora la verve agonistica di un quindicenne! Vabb&egrave; non lo far&ograve;, non mi complimenter&ograve; con me stesso…passiamo avanti! <br>
Dietro l’atleta straordinario di cui sopra si sono piazzati due ormai veterani della corsa, Luca Cibellis e Gaetano D’Elia, che si sono anch’essi decisamente migliorati. La prima colonna del sito dell’ARS si chiude col giovane Giuseppe  Caruso, grande prova ma penalizzato anch’egli da una prima parte di gara troppo veloce (sar&agrave; un difetto di tutti i calciatori?), e con essa si chiude pure lo scorrere della classifica alla ricerca di aggettivi per complimentarmi con i concorrenti, non perché gli altri non lo meritino o perché i due immediatamente successivi sono proprio quelli che mi avevano lanciato una sfida e poi mi hanno visto sflilare via, ma perché questo articolo rischia di trasformarsi in un reportage. <br>
<br>
Ultime citazione di merito in ordine sparso sono per Simona Ceres e Giuseppina Russo, altre due donne che hanno abbattuto il muro dei trenta minuti, per il vincitore della prima edizione Donato Merola, che &egrave; riuscito con uno sprint finale d’altri tempi ed evitare l’onta di giungere dietro ad una donna, e per Gino Amendola per la sua quattordicesima partecipazione consecutiva.
Un paragrafo a parte merita come sempre Nicola D’Auria. Fermando il cronometro poco oltre i venticinque minuti e registrando, quindi,  la sua peggiore prestazione in ventuno anni di Stralaceno, ha confermato di essere anch’egli un comune mortale e non un alieno venuto dallo Stracosmo dove gli anni non passano mai. Ma venticinque minuti fatti in scioltezza, a cinquantadue anni, denotano una freschezza atletica ed una condizione fisica invidiabili, un obiettivo di conservazione della propria efficienza fisica a cui tutti gli sportivi o presunti tali del nostro paesello devono aspirare. <br>
<br>
Non mi resta che fare i complimenti allo staff organizzativo dell’ARS,  sempre pi&ugrave; perfetto e impeccabile sotto ogni punto di vista. Ci si &egrave; un po’ lamentati in giro per la scelta della data domenicale che avrebbe impedito a molti ragazzi di partecipare per motivi lavorativi. Purtroppo gestire al meglio un evento di tale portata non &egrave; semplice e gli organizzatori sono stati costretti a scegliere l’insolita data per avere lo staff pi&ugrave; al completo possibile. Non bisogna guardare poi troppo lontano, nello spazio e nel tempo, per capire quanto male possa ridursi uno storico appuntamento podistico se non organizzato con competenza e passione sportiva. L’unico sprono che mi sento di dare all’ARS, semmai, e mi azzardo a farlo da queste sue pagine ufficiali, &egrave; quello di iniziare a considerare l’organizzazione di una gara tecnicamente valida anche sul territorio di Caposele, un evento che possa crescere negli anni ed affiancarsi al successo, duraturo ed apprezzatissimo, della Stralaceno. 
Mi sono premesso di dare un consiglio anche a chi non ne ha bisogno ed &egrave; quindi, indubbiamente,  giunto il momento di chiudere questo articolo. Cari podisti, o aspiranti tali, allenatevi sin da ora. Il prossimo anno ci attendono nuove e stimolanti sfide.
<br>
--- End body ---
