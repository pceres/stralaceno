Autore::Corriere.it
Titolo::Meno Riscaldamento, pi&ugrave; performance
--- Begin body ---
<br>
<b>Esercizi preparatori lunghi e intensi affaticano troppo i muscoli peggiorando i risultati in gara. Meglio un lavoro pi&ugrave; soft.</b> <br><br>
Basta con i lunghi ed estenuanti esercizi preparatori prima delle competizioni sportive. Per affaticare meno i muscoli e avere performance pi&ugrave; brillanti bisogna ridurre ai minimi termini il tempo dedicato al riscaldamento. E' quanto sostiene un nuovo studio dell'universit&agrave; canadese di Calgary pubblicato sulla rivista Journal of Applied Physiology. 
<br>
<br>
<b>IL DUBBIO</b> – L'idea un po' rivoluzionaria, che mette in dubbio l'utilit&agrave; del lungo riscaldamento pre-gara, &egrave; balenata circa un anno fa nella mente di Elias Tomaras, ricercatore nel campo delle scienze motorie dell'universit&agrave; di Calgary, mentre stava osservando la preparazione di alcuni atleti prima della competizione.
<br>
 «I velocisti, come anche i pattinatori di velocit&agrave; e i ciclisti – spiega Tomaras – fanno spesso riscaldamento anche per una o due ore, impegnandosi in diversi esercizi pure di breve durata ma molto intensi. Da un punto di vista fisiologico, questo sembra davvero un po' troppo stancante». 
<br><br>
<div align="center">
<img id="" src="%file_root%custom/album/varie/pista.jpg" alt="" border="0" width="280">
</div><br>
<b>LO STUDIO</b> – Il ricercatore ha quindi deciso di testare la sua ipotesi su dieci ciclisti professionisti abituati a gareggiare su pista. Per farlo, ha confrontato gli effetti di un riscaldamento tradizionale, pi&ugrave; lungo e intenso, con quelli di uno pi&ugrave; rapido e meno impegnativo. <br>
Il “warm-up” tradizionale, della durata complessiva di 50 minuti, prevedeva 20 minuti di pedalata a intensit&agrave; crescente (fino al raggiungimento del 95% della frequenza cardiaca massima) seguiti da quattro sprint distanziati da otto minuti di pausa. Il warm-up sperimentale aveva invece una durata massima di 15 minuti, con una pedalata a intensit&agrave; crescente ma sempre contenuta (fino al 70% della frequenza cardiaca massima) e un unico sprint finale. <br>
In entrambi i casi, i ricercatori hanno usato test specifici per misurare la contrazione del muscolo e la potenza massima espressa prima, durante e dopo il riscaldamento. 
<br>
<br>
<b>MENO FATICA, PIU' POTENZA</b> – I dati cos&igrave; raccolti hanno portato a una conclusione inequivocabile. «Il riscaldamento pi&ugrave; breve e leggero – afferma Tomaras – ha prodotto un minore affaticamento muscolare e un picco di potenza pi&ugrave; alto del 6% rispetto al riscaldamento classico. 
<br>
Questo rappresenta un miglioramento sostanziale per un atleta di alto livello». Il suggerimento agli allenatori, quindi, &egrave; quello di non cercare di raggiungere a tutti i costi quel fenomeno chiamato “potenziamento post attivazione” (PAP), ovvero il transitorio miglioramento della contrattilit&agrave; muscolare che dura dai 5 ai 10 minuti, e che pu&ograve; essere ottenuto attraverso brevi esercizi molto intensi che inducono cambiamenti biochimici nelle cellule muscolari. «I nostri dati – commenta il coautore dello studio Brian McIntosh – suggeriscono che gli atleti potrebbero ottenere maggiori benefici dal PAP se facessero un riscaldamento meno intenso.
<br>
 La cosa migliore sarebbe quella di fare l'attivit&agrave; necessaria a raggiungere il potenziamento senza per&ograve; generare affaticamento». Questo potrebbe essere utile soprattutto per quegli sportivi che partecipano a competizioni che prevedono pi&ugrave; gare ravvicinate. 
<br>«Se il riscaldamento affatica i muscoli dell'atleta e peggiora i risultati nella gara immediatamente successiva – concludono i ricercatori – che impatto pu&ograve; avere quando sono previste pi&ugrave; performance nell'arco della stessa giornata?».
<br>
<br>
Elisa Buson
--- End body ---
