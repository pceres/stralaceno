Autore::Ars
Titolo::Genealogia di Caposele
--- Begin body ---
<br>
<p>
   Una caratteristica delle comunita' di paese che hanno avuto
storicamente  pochi scambi con l'esterno, come quella di Caposele,
risiede nel reticolo di relazioni e parentele che ne collegano i membri;
relazioni che si sono man mano formate e rinsaldate nei secoli, portando
ad una situazione in cui, prendendo due persone a caso, non e' raro
individuare, risalendo di poche generazioni, un antenato comune o
comunque un qualche grado di parentela. A differenza di altri paesi
vicini, dove l'isolamento e' stato quasi completo, vi sono stati nel
secolo scorso, a causa delle sorgenti del Sele, risorsa di interesse
nazionale, diverse ondate di immigrazione per partecipare ai lavori di
costruzione dell'Acquedotto Pugliese, rendendo piu' complessa ed
interessante la genealogia del paese. Questa rete di relazioni, non
riscontrabile facilmente in altre realta' sociali piu' estese, come
quelle cittadine, costituisce di fatti una ricchezza per Caposele, e va
preservata a memoria futura.<br>
<p><br>
    Tenendo conto che, oltre all'interesse per lo sport, alcuni iscritti 
dell'Ars coltivano l'hobby della genealogia, e date le possibilità tecniche
offerte da internet, ci è sembrato giusto dare a questi l'opportunità di 
approfondire le loro ricerche, mettendo a loro disposizione uno 
<a href="http://ars.altervista.org/PhpGedView/index.php"><b>strumento</b></a>,
del quale potrà servirsi chiunque vorrà collaborare,
volto a creare un archivio genealogico condiviso e disponibile online.<br>
<p><br>
    Lo strumento prescelto, PhpGedView, permette l'accesso via Internet
e rende disponibile a tutti, da qualsiasi parte del mondo essi  si
colleghino, di interrogare il database e di contribuire ad accrescerlo.
Una enfasi particolare va al fatto che si tratta di software libero, e
che il formato dell'archivio e' GEDCOM, uno standard de facto nel
panorama dei software genealogico: il lavoro fatto sara' riutilizzabile
da qualsiasi software sia in grado di supportare i file GEDCOM.
<p><br>
    Tutti i caposelesi (o anche i discendenti di caposelesi, oramai
integrati in altre parti del mondo) sono invitati a partecipare e
contribuire ad accrescere il database: chiunque potra' avere un account
sul sito, ed iniziare subito ad inserire i propri antenati.
<p><br>
    Buone ricerche a tutti!
<p><br>
<br>
<div align="center">
<img id="Logo" src="%file_root%custom/album/varie/albero_genealogico.jpg" alt="albero_genealogico" border="0" width="500">
</div>
<br>
--- End body ---
