Autore::Angelo Ceres
Titolo::Notizie dal parco
--- Begin body ---
<p><br></p>
<p align="left"><b><u>COMITATO PARCHI, ULTIMI AGGIORNAMENTI SULLE RICERCHE DELL'ORSO,DEL LUPO E DELLA LINCE SULL'APPENNINO.</u></b></p>
<p align="center"><u>ANTICIPIAMO ALCUNI RISULTATI DELLE RICERCHE</u>&nbsp;</p>
<br>
<p align="center"><b>Premessa</b></p>
<p align="justify">Presto verranno diffusi, e successivamente pubblicati i risultati delle ricerche svolte negli ultimi sei anni ( 2002 - 2007 ) su Orso, Lupo e Lince da parte dei Gruppi misti di Volontari e Professionisti, che fanno capo al Centro Studi Ecologici Appenninici del Comitato Parchi. Questi Gruppi, a composizione interdisciplinare ed internazionale, utilizzano le pi&ugrave; diverse e innovative metodologie: raccogliendo, confrontando e incrociando i dati, fino a raggiungere una ragionevole attendibilit&agrave;.</p>
<p align="justify">Possiamo fin da ora anticipare alcuni dei risultati pi&ugrave; significativi.</p>
<br>
<p align="center"><b>Gruppo Orso</b></p>
<p align="justify">In base ai rilievi compiuti e agli elementi da pi&ugrave; parti pervenuti, la popolazione di Orso bruno marsicano tuttora esistente nell'Appennino Centrale consisterebbe di oltre <u>80</u>&nbsp;<u>individui</u>, per la maggior parte gravitanti intorno allo storico Parco Nazionale d'Abruzzo, e presenti quindi essenzialmente in Abruzzo, Lazio e Molise; ma con sporadiche segnalazioni anche da Marche, Campania e Basilicata.</p>
<p align="justify">Va tuttavia sottolineato che nello stesso periodo sono stati perduti circa <u>30</u>&nbsp;<u>individui</u> ad opera soprattutto dell'uomo, con modalit&agrave; diverse che verranno illustrate a parte. Non sembra avere fondamento, e comunque non &egrave; stata in alcun modo dimostrata, l'ipotesi dell'uccisione di giovani da parte di maschi adulti (aggressione intraspecifica).</p>
<br>
<p align="center"><b>Gruppo Lupo</b></p>
<p align="justify">La stima della popolazione di Lupo appenninico, alquanto pi&ugrave; complessa, richieder&agrave; ancora qualche tempo. Importanti osservazioni riguardano nel frattempo il comportamento e le abitudini alimentari dei vari branchi, legati a diversi territori: dove in presenza di numerosi ungulati i danni dei lupi al bestiame domestico ben sorvegliato si riducono a percentuali limitate. Inoltre i predatori esercitano robusta azione di contenimento anche sui cinghiali (soprattutto subadulti), ben pi&ugrave; dannosi e invadenti, a seguito degli sconsiderati ripopolamenti effettuati a scopo venatorio.</p>
<p align="justify">Il Gruppo richiama l'importanza di non abbandonare e smobilitare (come purtroppo finora avvenuto) il Centro Lupo di Civitella Alfedena, sottolineando che sarebbe un grave errore non rilanciare quello che negli anni Settanta fu l'epicentro dell'Operazione San Francesco, grazie alla quale questo magnifico animale venne sottratto all'estinzione con interventi ecosociologici integrati, ancor oggi considerati il miglior salvataggio di un predatore a livello euroeo.</p>
<br>
<p align="center"><b>Gruppo Lince</b></p>
<p align="justify">Le indicazioni raccolte per il Parco Nazionale d'Abruzzo e le zone limitrofe consentono di valutare la popolazione di Lince appenninica ad oltre <u>15</u>&nbsp;<u>individui</u>, con almeno 4 tane e vari casi di riproduzione accertati. Gli avvistamenti non sono del tutto infrequenti, soprattutto in alcune zone cruciali favorite da abbondanza di prede e da grande tranquillit&agrave;.</p>
<p align="justify">Esistono anche altri nuclei vitali, sia nell'Appennino centro-meridionale (soprattutto in Basilicata e Calabria), che nell'Appennino settentrionale, dove per&ograve; le linci presenti sarebbero diverse, con caratteri pi&ugrave; affini alla Lince europea.</p>
<br>
<p align="center"><b>Conclusione</b></p>
<p align="justify">Va ricordato che, diversamente da altre metodologie di ricerca, tecnologica e dispendiosa, invasiva e prolungata, i cui risultati ben difficilmente vengono adeguatamente resi noti all'opinione pubblica e alla stessa comunit&agrave; scientifica, le indagini dei Gruppi, frutto di un ampio lavoro collettivo con forti radici territoriali, e in parte gi&agrave; sperimentate in passato con successo in alcune zone dell'Unione Sovietica, sono caratterizzate soprattutto da:</p>
<ul>
<li>carattere intersettoriale e costante verifica attraverso esperienze, informazioni e analisi parallele;</li>
<li>perseguimento non di censimenti individuali, ma di stime controllate, come &egrave; sempre preferibile per i grandi Carnivori vulnerabili e minacciati;</li>
<li>invasivit&agrave; minima, costi irrilevanti e notevole effetto di coinvolgimento degli ambienti potenzialmente custodi e difensori di tale fauna;</li>
<li>rapida disponibilit&agrave; di risultati accettabili, essenziali a livello culturale, divulgativo e strategico.</li>
</ul>
<p align="justify"><br>Il Comitato Parchi ringrazia tutti coloro che hanno collaborato alle indagini : oltre al Coordinatore Franco Tassi, vanno in particolare menzionati tra i molti ricercatori Francesco Mossolin, Luc Chazel, Muriel Da Ros, Marie Jeanne Koffmann, Marco Visci, Lorenzo Rossi, Silvia Cappiello, Luigi Ricci, Marco Spada, Claudio Bertarelli, Emanuele Pisarra, Giuseppe Cancelliere, Matilde Crocini, Gianni Berardi, Giovanni Roviello, Francesco Bevilacqua, Matteo Marchetti, Bruno Santori, Mario Pellegrini, Aurelio Manzi e Angela Natale.</p>
<br>
<p align="justify"><u>(Fonte: Comitato Parchi)</u></p>
<p align="left">COMITATO PARCHI - Comunicato stampa n. 46 / giugno 2008</p>
<p align="left">&nbsp;</p>
--- End body ---
