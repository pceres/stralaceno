Autore::Angelo Ceres
Titolo::Parco Monti Picentini: temi di interesse 2007-13
--- Begin body ---
Nusco - Anche in assenza di un’ adeguata struttura tecnico-amministrativa, operando con la collaborazione di alcune unità, messe a disposizione per sole poche ore settimanali da alcuni enti territoriali, il Parco dei Monti Picentini, guidato da Presidente Sabino Aquino è riuscito nel corso dell’anno 2008 a raggiungere notevoli risultati.<br>
Questi i più importanti:<br>
Completati quasi tutti i progetti finanziati nell’ambito dei fondi P.O.R. 2000-2006, per un importo complessivo di oltre 50 milioni di euro. Si tratta di 76 opere infrastrutturali realizzate nei trenta Comuni del Parco.<br>
Per quanto riguarda la difesa territoriale, finalizzata a garantire lo sviluppo sostenibile, l’Ente ha impedito, senza avere garanzie, la realizzazione di grandi infrastrutture che erano state previste all’interno dell’area protetta: La galleria Pavoncelli Bis, destinata al trasporto delle acque Irpine in Puglia, il Metanodotto per l’alimentazione della Centrale Termoelettrica di Pontecagnano e l’Elettrodotto da 380 KW Montecorvino-Benevento. Ha elaborato e presentato per il finanziamento il progetto per gli interventi di “Bonifica ambientale integrata del bacino endoreico del Dragone”, che come è noto rappresenta il cardine di alimentazione di tutte le acque accolte nel Monte Terminio. (Oltre 5.000 l/sec che approvvigionano oltre tre milioni di persone).<br>
Ha finanziato e fatto elaborare, dalle Autorità di Bacino, competenti per territorio, studi scientifici finalizzati alla determinazione del Deflusso Minimo Vitale dei fiumi Calore, Sele, Sabato e dei Torrenti Solofrana e Picentino, in funzione di un preventivo Bilancio Idrico complessivo tra il fabbisogno, i prelievi possibili e la risorsa idrica disponibile.<br>
Sempre per la protezione delle risorse idriche il Parco ha sottoscritto un Protocollo d’intesa tra la Provincia di Avellino ed il Parco Regionale del Partenio denominato “Le vie dell’Acqua”. Si tratta di una progettazione preliminare che prevede il rifacimento di tutte le reti idriche comunali che per essere vetuste ed obsolete disperdono, come è noto, anche il 50% dell’acqua trasportata. Inoltre il progetto prevede la realizzazione di una serie di impianti di depurazione a servizio di vasti comprensori.<br>
Ha assegnato nove premi di laurea, ciascuno di un importo pari a duemila Euro. Il concorso ha inteso premiare laureati con argomenti di tesi riferiti all’ ambiente ed il territorio.<br>
Ha pubblicato la nuova Carta dei Sentieri dei Monti Picentini elaborata in collaborazione del Club Alpino Italiano in scala 1:25.000.<br>
Ha inaugurato l’osservatorio della Biodiversità di Nusco.<br>
Per la ricerca scientifica sulla biodiversità ha sottoscritto due distinti Patti di Gemellaggio. Uno con il Parco di Lycksele, in Svezia e l’altro con La Riserva Naturale “Ongava Game” nel nord della Namibia (Africa meridionale).<br>
Per promuovere l’inserimento del Parco nei circuiti turistici internazionali ha partecipato come espositore all’edizione del Travel Trade Italia alla Fiera di Rimini. Nell’ambito di tale edizione la giuria ha assegnato al Parco una Menzione speciale per il programma sulla comunicazione.<br>
Infine l’ente dal secondo semestre del 2008 ha cominciato da elaborare il Piano Pluriennale Socio-Economico e di Pianificazione Territoriale. “Tale fondamentale strumento di programmazione - afferma il Presidente Aquino - è finalizzato a perpetuare le risorse naturali, le attività tradizionali, le culture e le peculiari identità di un territorio attraverso un sistema di fruizioni che ne permetta, anche e soprattutto, la valorizzazione. Il Piano del Parco è dunque un processo in cui ogni attività di pianificazione, conservazione e sviluppo socio-economico deve essere anzitutto attentamente studiata e basata su conoscenze reali ed approfondite del patrimonio naturale, culturale e sociale, del territorio. La definizione di tale strumento - conclude - si rende necessaria oltre che per motivi di funzionalità dell’Ente anche per l’accesso alle notevoli risorse finanziarie che la Comunità Europea metterà a disposizione del Parchi e delle Riserve Naturali nella nuova programmazione prevista per il periodo 2007-2013”.<br>
--- End body ---
