Autore::Angelo Ceres
Titolo::La via naturale delle acque del Sele
--- Begin body ---
<br>Da quasi 100 anni -da quando l’acqua del Sele ha perso il suo corso naturale, imbrigliata all’interno della galleria Pavoncelli, per dissetare non solo il popolo della Puglia- in maniera molto irregolare e, negli ultimi anni, in modo sempre meno frequente, questa ritrova il suo naturale scorrere, cio&egrave; lo scendere lungo il letto del fiume per poche ore fino a sfociare nel mar Tirreno una volta presidio dei greci: Paestum. <br>
<br>
<div align="center">
<img id="Sele" src="%file_root%custom/album/ambiente/acq5.jpg" alt="" border="0" width="450">
</div>
<br>
Anche il 21 gennaio 2008 alle ore 23,45 il prezioso liquido ha iniziato a defluire lasciando il suo percorso forzato per scendere, libero ed impetuoso, lungo il canale fino a raggiungere il letto del fiume. All’evento eravamo presenti noi ragazzi, i soliti che si trovano in giro per Caposele e Materdomini e qualche altra famiglia. Per contro il numero dei pugliesi tra tecnici, dirigenti, operai e qualche loro parente era pari o superiori ai caposelesi! L’impressione che serpeggiava  tra noi indigeni era pressocch&egrave; unanime nel rimarcare l’area di superiorit&agrave; ed indifferenza che li “frastieri” avevano nei nostri confronti; anche il timido tentativo di qualcuno di parlare e confrontarsi &egrave; stato subito interrotto. Ecco dimostrato ancora una volta la difficolt&agrave; dei rapporti. <br>
<br>
<br>
<div align="center">
<img id="Campionato_Brianzolo" src="%file_root%custom/album/ambiente/acq6.jpg" alt="" border="0" width="450">
</div>
<br>
Ma lasciando stare questo strano e storico “conflitto” tra Caposele ed Aqp, vengo a descrivere l’evento. Dicevo che alle 23,45 iniziava a defluire l’acqua nel letto del fiume, circa 2.900 litri al secondo, che, generosamente, i monti Picentini fanno affluire in piazza Sanit&agrave;, ma tale quantitativo non viene immesso immediatamente, questo per evitare dissesti che si potrebbero verificare nella Pavoncelli. Infatti l’intero quantitativo (2.900 l/s) il fiume Sele lo ha raggiunto verso le 2 del mattino. Rispetto allo scorso anno la portata della sorgente Sanit&agrave; &egrave; scesa di circa 1000 l/s. Bella differenza! Chiaramente questo &egrave; dovuto alle minori precipitazioni che durante l’anno si sono avute ma anche, in misura minore, dagli incendi verificatisi durante l’estate, perché con l’arrivo delle prime piogge la vegetazione bruciata non ha contribuito a trattenere e far penetrare nel terreno l’acqua. &EGRAVE; bene ricordare che la sorgente Sanit&agrave; raggiunge, ed &egrave; questa un’altra sua caratteristica, il massimo quantitativo durante i mesi estivi (luglio-agosto). <br>
<br>
<div align="center">
<img id="Campionato_Brianzolo" src="%file_root%custom/album/ambiente/acq7.jpg" alt="" border="0" width="400">
</div>
<br>
Lo “scarico” (cos&igrave; lo chiamano quelli dell’Aqp) dell’acqua nel suo alveo naturale, ma in realt&agrave; lo “scarico” &egrave; quando questa viene immessa in galleria, &egrave; stato determinato dalla necessit&agrave; di compiere ispezioni lungo il tratto della Pavoncelli ed in particolare lungo il primo tratto cio&egrave; nella galleria Rosalba che collega la sorgente Sanit&agrave; fino alla Pavoncelli. Si dovevano rilevare le dimensioni, le pendenze e quant’altro di questo primo tratto (Rosalba) per progettare ed adeguare il nuovo tratto che dovrebbe collegarlo alla nuova Pavoncelli-bis (opera sospesa per mancanza di valutazione di impatto ambientale). <br><br>
Voglio chiudere questo breve articolo con una riflessione: se negli ultimi anni questo evento &egrave; ormai diventato raro, con la costruzione della Pavoncelli-bis potremmo non vederlo pi&ugrave;. Perci&ograve;, ogni qual volta si presenta questo spettacolo, siate presenti e raccogliete le prove da far vedere, un giorno, ai vostri figli.
<br>
--- End body ---
